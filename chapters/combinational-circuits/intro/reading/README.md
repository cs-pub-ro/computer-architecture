# Circuite combinaționale

Circuitele logice combinaționale aplică funcții logice pe semnalele de intrare pentru a obține semnalele de ieșire. Valorile de ieșire depind doar de valorile de intrare, iar când starea unei intrări se schimbă, acest lucru se reflectă imediat la ieșirile circuitului.

<div align="center">

![Diagrama bloc pentru un circuit combinațional cu n intrări și m ieșiri](../media/circuit-comb.png)

_Figure:Diagrama bloc pentru un circuit combinațional cu n intrări și m ieșiri_

</div>


Logica combinațională poate fi reprezentată prin:
  - diagrame structurale la nivel de porți logice
  - tabele de adevăr
  - expresii booleene (funcții logice)

Circuitele combinaționale sunt folosite în procesoare în cadrul componentelor de calcul, iar cele mai des întâlnite sunt:
  - multiplexoarele și demultiplexoarele
  - codificatoarele și decodificatoarele
  - sumatoarele
  - comparatoarele
  - memoriile ROM (read-only, nu păstrează stare)

Un exemplu de folosire a sumatoarelor este în cadrul Unităților Aritmetice-Logice (UAL) din interiorul procesoarelor.
